# De Crimine Falsi Titulus VI I Joannis XXII [circa annum 1317 Avenioni]

Alkimiae hic prohibentur et puniuntur facientes et fieri procurantes·
quoniam tantum de vero auro et argento debent inferre in publicum ut pauperibus erogetur
quantum de falso et adulterino posuerunt· Et si eorum facultates non sufficiunt
poena per judicis discretionem in aliam commutabitur et infames fiunt· Et si sint clerici
beneficiis habitis privantur et ad habenda inhabiles efficiuntur ¶ Vide Extravagantem
ejusdem Joannis quae incipit Providens et est sub eodem titulo collocata ⸳

Spondent quas non exhibent divitias pauperes Alchimistae · pariter qui se sapientes
existimant in foveam incidunt quam fecerunt· Nam haud dubie hujus artis Alchimiae
alterutrum se professores ludificant· cum suae ignorantiae conscii eos qui supra ipsos
aliquid hujusmodi dixerint admirentur · quibus cum veritas quaesita non suppetat
diem cernunt facultates exhauriunt · idemque verbis dissimulant falsitatem ut tandem
quod non est in rerum natura esse verum aurum vel argentum sophistica transmutatione
confingant · eoque interdum eorum temeritas damnata et damnanda progreditur ut
fictis metallis cudant publicae monetae characteres fidis oculis et non alias Alchimicum
fornacis ignem vulgum ignorantem eludant ⸳

Haec itaque perpetuis volentes exulare temporibus hac edictali constitutione sancimus
ut quicumque hujusmodi aurum vel argentum fecerint vel fieri secuto facto mandaverint
vel ad hoc scienter dum id fieret facientibus ministraverint aut scienter vel auro vel
argento usi fuerint vendendo vel dando in solutum [illegible letter or mark] verum tanti
ponderis aurum vel argentum poenae nomine inferre cogantur in publicum pauperibus
erogandum quanti Alchimicum existat · circa quod eos aliquo praedictorum modorum
legitime constiterit deliquisse · facientibus nihilominus aurum vel argentum Alchimicum
aut ipso praemittitur scienter utentibus perpetuae infamiae nota respersis · Quod si ad
praefatam poenam pecuniarum exsolvendam deliquentium ipsorum facultates non sufficiant
poterit discreti moderatio judicis poenam hanc in aliam puta carceris vel alteram juxta
qualitatem negotii personarum differentiam aliasque attendendo circumstantias commutare ·
Illos vero qui in tantae ignorantiam infelicitatis proruperint ut nedum nummos vendunt
sed naturalis juris praecepta contemnant artis excedant metas legumque violant interdieta
scienter videlicet adulterinam ex auro et argento Alchimico cudendo seu fundendo
cudi seu fundi faciendo monetam · hac animadversione percelli jubemus ut ipsorum
bona deserantur carceri ipsique perpetuo sint infames · Et si clerici fuerint delinquentes
ipsi ultra praedictas poenas priventur beneficiis habitis et prorsus reddantur inhabiles ad habenda ⸳
